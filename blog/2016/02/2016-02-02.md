# 02. februar 2016

Dagen i dag ble for min del tilbragt på eZ en brukerkonferanse for offentlig sektor på Gardermoen. 
Det ble snakket en del om de nye produktene eZ Platform og eZ Studio og ikke minst migreringsscriptene som må til for å få nåværende løsning over.

Det var også et par spennende presentasjoner. 

Høyskolen i Hedmark hadde laget Min Side for elever i løpet av drøye 2 måneder.
Utviklet helt etter vårt hjerte: tatt alle kilder de kunne finne og laget visninger og funksjoner for det.

Høyskolen i Oslo og Akershus hadde et spennende innlegg om deres pågående kvalitetsarbeid på nettsidene.
En del gode tips og bekreftelse på at ja, vi har fortsatt mange av de samme problemene.

Det fine med reiser er at tog og buss er velegnede arenaer for hacking :-)

MinElev kom litt videre på turen inn i går kveld og ikke minst på turen hjem nå.

Vi offentliggjør adressen til testløsningen i kveld og det blir ganske spennende å se om det kommer tilbakemeldinger.
Og ikke minst: Hvilke tilbakemeldinger vi får.

Førstkommende fredag og påfølgende mandag skal vi ha nye testrunder, men da i smp grupper og med oss utviklere tilstede.

MinElev er nå strengt tatt ferdig. Det kommer kun til å bli gjort små justeringer der. Nå starter arbeidet med å få på plass alle småbitene i bakkant.
Varselbrev skal produseres, distribueres og arkiveres. Dette er for vår del ganske kjente områder siden vi jobbet mye med dette i skoleskyssprosjektet.
Likevel er det mange linjer kode som skal på plass så vi trenger tiden vi har til rådighet.

## Web

## Moduler

[<- 01. februar 2016](2016-02-01.md)  |  [Forsiden](../../index.md) [03. februar 2016 ->](2016-02-03.md)