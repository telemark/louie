# 29. februar 2016

I dag åpnes [MinElev](https://github.com/telemark/minelev) for alle lærerene ved de videregående skolene til Telemark fylkeskommune.
Linkene ble lagt ut på portalen og Fronter i går kveld og opplæringsvideoen ble også gjort tilgjengelig.
Antar noe av dagen i dag går med til å kikke på logger og passe på at alt går riktig for seg. 
De første lærerne har allerede vært inne ser jeg.

Vi hviler dog ikke på laurbærne: Neste store jobb er allerede plukket ut: [portalen](https://github.com/telemark/portalen)
Blir mer om den de neste dagene. Her er i stedet en oppsummering av Tfk-varsel/MinElev

## Tfk varsel/MinElev
Prosjektet fikk Go fra porteføljestyret 18. januar så i perioden 19. januar til i dag har følgende skjedd:
- 35 moduler og tjenester ble videreutviklet eller nyutviklet
- 182 timer registrert på prosjektet fra min side
- 78 timer gikk til ren modul/tjenesteutvikling
- 69 timer ble brukt på MinElev
- 35 timer brukte jeg på administrasjon
- 4 timer dokumentasjon (utover det som ligger i koden)

Læringspunktene jeg spiller tilbake til organisasjonen er
- Utviklere må inn også i idè/konsept/forfase
- Det må settes av tid for utviklere også til administrasjon/dokumentasjon i tillegg til utvikling
- Større buffersone på tid
- Kommunikasjonsressurser må inn fra dag 1
Det første punktet kommer av at jeg har registrert 50 timer brukt i forfasen. Men, det var tid jeg ikke var satt opp til å bruke.
Punkt 2 er litt min egen skyld fordi jeg kun leverte fra meg antatt tidsbruk på utvikling. Tenkte ikke så langt at det ville komme timer til annet også.
Bufferen kommer av at det ikke er mulig å frita oss 100% fra daglig drift. Det kommer alltid enkelte oppgaver eller annet som må utføres under
prosjektperioden. Når jeg sier noe tar 16 arbeidsdager så betyr det 16 * 7.5 timer. Alle dager jeg dermed ikke får brukt full tid på
utvikling spiser av bufferen. Så lærdommen er å finne en god prosentandel man slenger på toppen av timene for å finne leveringsdato.
Siste punkt er enkelt og greit fordi alle digitaliseringsprosjektene våre innebærer endring og endring krever mye og god kommunikasjon.
Da jeg så hvor mye enklere det var å være utvikler etter å ha vært med fra starten av ble dette spilt inn til også å omfatte kommunikasjon.

## Oppsummering
- [portalen](https://github.com/telemark/portalen) Opprettet

[<- 22. februar 2016](2016-02-22.md)  |  [Forsiden](../../index.md)  |  [01. mars 2016 ->](../03/2016-03-01.md)