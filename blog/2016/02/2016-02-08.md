# 08. februar 2016

I dag blir en spennende dag. I tillegg til den vanlige utviklingen skal tankegodset og arbeidet presenteres i litt andre former.

I formiddag skal vi holde en presentasjon for Skien kommune.
De vil høre litt om hvordan Telemark fylkeskommune praktiserer porteføljestyring for digitaliseringsprosjekter og hva vi har gjort og gjør rent praktisk.

For min del vil det si at jeg snakker litt om utviklingsarbeidet vi gjorde rundt skoleskyss.
I tillegg skal jeg snakke om louie/tfk-varsel/MinElev. Skal også vise frem grenssnittet for varsler (aka MinElev).
Det er ikke sikkert presentasjonene gir så mye mening uten min fremføring ved siden av, men her er de nå.
- [Skoleskyss](https://docs.google.com/presentation/d/19dQ7F2wYhs7Z5UF0Nefqh0stBhfxkvilyjN5_atpDTM/edit?usp=sharing)
- [MinElev](https://docs.google.com/presentation/d/1pMtJVv-8S0yLdeNglalbZEMNj5FvLgA9F6XYgdeuftA/edit?usp=sharing)

De skarpeste ser sikkert at det er litt gjenbruk av slides og det er poenget. Det skal vises at vi gjenbruker arbeidsmetoder og idéer i tillegg til moduler og tjenester.

I ettermiddag blir det testing av MinElev sammen med 5 lærere fra ulike videregående skoler. Det blir den endelige testen på om denne delen av løsningen er klar for produksjon.
Med litt flaks ender vi opp med kun minimale endringsønsker.

## Presentasjon
Presentasjonen gikk strålende. Vi holdt på i 25 minutter og deretter ble det en runde med spørsmål.
Det var tydelig at det slo an. Spørsmålene gikk på alt fra hvordan vi håndterer gevinstene til hvor mange utviklere vi var og hvor mye man egentlig sparer.

Antallet utviklere er enkelt: Vi er 2. Vi kunne sikkert vært 10 i nåværende stund og fortsatt hatt nok å gjøre.
Men, inngangen vår er å snu organisasjonen og bruke interne ressurser. Så langt har det gått bra.
Finner vi flere utviklere hos oss er det mer enn velkommen.

Når det gjelder hvor mye vi egentlig sparer varierer det selvsagt fra gang til gang. I forbindelse med varsler ligger volumet på 7500 utsendte varsler pr år.
Rent tidsmessig antar vi at det går med ca 30 min manuelt arbeid pr varsel på de delene vi kan automatisere.
3750 timer spart er mao potensialet. Prosjektet i seg selv er ganske lite. 16 arbeidsdager med 2 personer på fulltid.
I tillegg en del som er innom i mindre skal. 360 - 400 timer å lage for å spare 3750 virker ganske greit :-)
Neste år blir den totale besparelsen større. Dette er bare regnestykket for timer. Det er i tillegg en del kvalitetsgevinster å hente.

## Turbohacking
I timene før lærerene dukket opp til test ble det kodet så fort fingrene bar og enda litt til.
Vi hadde lyst at de ulike statusene i loggen skulle endre seg slik de ville gjort i produksjon og da måtte flere biter på plass.
I tillegg ønsket vi å vise frem hvordan varselbrevene ville se ut når de var generert og vips enda flere brikker i puslespillet.

De siste linjene ble tastet inn kun få minutter før testen skulle starte. Da var en løsning for å hente jobber ut av køen på plass.
Det samme var de delene av saksbehandlingsmodulen som genererer varselbrevene.

## Testing, Testing, Testing
Oppskrift på vellykket testsesjon
- 5 lærere
- 2 utviklere
- 1 prosjektleder
- 1 tilskuer
- 3 pizzaer
- passe mengder sjokolade

De likte funksjonaliteten og enkelheten. Det ble gode diskusjoner om mulige forbedringer.
En del visuell og språklig rydding ble gjort der og da. Noen bugs ble oppdaget og lagt inn som issues på GitHub.

Tiden gikk svært fort og da vi dro hjem for kvelden var det bra stemning. Etter at listen var gjennomgått erklærte vi webgrensesnittet for ferdig.
Feil vil selvsagt bli rettet, men videre ønsker om forbedringer må dyttes til neste versjon eller helt til slutt.

Nå har vi en backend som må på plass.

## Oppsummering
- [MinELev](https://github.com/telemark/minelev)
- [tfk-saksbehandling-queue-pull](https://github.com/telemark/tfk-saksbehandling-queue-pull)
- [tfk-saksbehandling-elev-varsel](https://github.com/telemark/tfk-saksbehandling-elev-varsel)
- [buddy-minelev-api]()

[<- 04. februar 2016](2016-02-04.md)  |  [Forsiden](../../index.md) [09. februar 2016 ->](2016-02-09.md)