# 29. januar 2016

I dag skal det være statusmøte med hele prosjektgruppen.
Utover å gjennomgå hvordan vi ligger an i forhold til tid og oppgaver som skal løses håper jeg på et par endelige avklaringer.
- Maler for varselbrev og notat må godkjennes
- Arbeidsflyt/saksgang i [louie-web](https://github.com/telemark/louie-web) må godkjennes
- Forenklet forhåndsvisning må godkjennes

Ellers håper jeg å få ferdig alle funksjoner i webløsningen i løpet av dagen. Da kan neste uke brukes kun på distribusjons- og arkiveringsleddet.
Evt visuell finpuss av webløsningen får vente helt til slutt. Det som gjenstår av funksjoner såvidt jeg kan se er
- Validering av innloggingsskjema (begge felt må fylles ut)
- Tilbakemelding ved feil brukernavn eller passord
- Tilbakemelding om søket etter elev ikke gir resultat
- Tilbakemelding om filtrering av loggen ikke gir resultat
- Tilbakemelding om man ikke har varsler i forsideloggen
- Hyperkort forklaring på forsiden (eh.. ikke akkurat funksjon, men den mangler)

## Statusmøte
I dag hadde vi også med oss en kommunikasjonsrådgiver. 
Mitt drømmeønske: heretter er det kommunikasjonsfolk med fra dag 1. 
I likhet med utviklere er dette kompetanse som bør være tilstede hele veien.

Ble kort snakk om navnekonkurransen. MinElev leder, men det hele avgjøres på mandag.
Ang Louie får jeg nesten skrive en lang avhandling om det begrepet en annen gang :-)

Lanseringsdag er fortsatt 29. februar. Ingen grunn til at det blir utsatt ... ennå

Så var det gjennomgang av alle gjenstående oppgaver i Prosjektveiviseren. 
Fantastisk meningsløst at oppgaver som krysses av som utført ikke fjernes i visningen

Ble snakk om tidsfrister og når vi går i test/pilot. Enn så lenge tenker vi en liten test med ekte varsler neste fredag.

Åpner sannsynligvis testløsning for alle på førstkommende mandag.

Kontaktlærerhodepinen i Buddy ble tatt opp.

## Resten av dagen

Dukket opp en løsning på Buddy.

Fikk på plass validering av loginskjemaet og feilmelding ved galt brukernavn eller passord.

## Web
- Validerer login (sjekker at det er innhold i begge feltene)
- Oppdaterte diverse kategoritekster
- Oppdaterte forhåndsvisningen
- La inn bedre hjelpetekst ved feil brukernavn/passord

## Moduler


[<- 28. januar 2016](2016-01-28.md)  |  [Forsiden](../index.md)